---
layout: base-nl
id: vocabulary
title: Woordenlijst - Bitcoin
---
<h1>Enkele regelmatig gehoorde Bitcoin-termen</h1>
<p>Bitcoin is een geheel nieuwe manier van betalen en gaat als zodanig gepaard met termen die u misschien nog niet eerder gehoord heeft. Geen zorg, zelfs de televisie heeft heel wat woorden toegevoegd aan de internationale woordenschat!</p>
<h2>Inhoudsopgave</h2>
<div class="index">
<a href="#address">Bitcoin-adres</a>
<a href="#blockchain">Blockchain</a>
<a href="#block">Block</a>
<a href="#btc">BTC</a>
<a href="#confirmation">Bevestiging</a>
<a href="#cryptography">Cryptografie</a>
<a href="#double-spend">Double Spend-fraude</a>
<a href="#hash-rate">Hash Rate</a>
<a href="#mining">Mining</a>
<a href="#p2p">P2P - Peer To Peer</a>
<a href="#private-key">Private Key</a>
<a href="#signature">Digitale handtekening</a>
<a href="#wallet">Wallet</a>
</div>

<h2><a name="address">Bitcoin-adres</a></h2>
<p>Een Bitcoin-adres is <b>vergelijkbaar met een huis- of emailadres</b>. Het is het enige wat u aan anderen hoeft te verschaffen om hen in staat te stellen betalingen aan u te sturen.</p>

<h2><a name="blockchain">Blockchain</a></h2>
<p>De blockchain (keten van "blocks") is een <b>openbaar archief van alle Bitcoin-transacties</b>, in chronologische volgorde. De blockchain wordt gedeeld door alle Bitcoin-gebruikers. Het wordt gebruikt om het saldo van elk Bitcoin-adres te controleren en om <a href="#double-spend">double spending</a> tegen te gaan.</p>

<h2><a name="block">Block</a></h2>
<p>Een block is een <b>verzameling van transacties die bevestigd moeten worden, en een schakel in de <a href="#blockchain">blockchain</a></b>. Gemiddeld wordt elke 10 minuten een block toegevoegd aan de blockchain - en daarmee een pakket transacties bevestigd - door middel van <a href="#mining">mining</a>.

<h2><a name="btc">BTC</a></h2>
<p>BTC is de officieuze drieletterige code voor de Bitcoin. Het wordt gebruikt als een afkorting, net als USD voor de US dollar.</p>

<h2><a name="confirmation">Bevestiging</a></h2>
<p>Bevestiging betekent dat een transactie <b>geverifieerd is door het netwerk en (bijna) niet meer ongedaan kan worden gemaakt</b>. Eén bevestiging is behoorlijk veilig voor alledaagse transacties. Voor hogere bedragen (bijvoorbeeld 1000 US$ en hoger) zou u kunnen wachten op meer dan één bevestiging - veel partijen kiezen voor 6 bevestingen in zulke gevallen. Met elke bevestiging wordt het risico van terugdraaien exponentieel kleiner.</p>

<h2><a name="cryptography">Cryptografie</a></h2>
<p>Cryptografie is de tak van wiskunde die zorgt voor <b>wiskundig bewezen beveiliging</b>. Winkels en banken gebruiken cryptografie om hun transacties via internet te beveiligen. In het geval van Bitcoin wordt cryptografie gebruikt om te zorgen dat niemand geld kan uitgeven uit andermans <a href="#wallet">wallet</a> en om te voorkomen dat iemand de integriteit van de <a href="#blockchain">blockchain</a> kan aantasten. Het kan ook worden gebruikt om een wallet te versleutelen, zodat niemand erbij kan die het bijbehorende wachtwoord niet kent.</p>

<h2><a name="double-spend">Double Spend-fraude</a></h2>
<p>"Double Spend" is een vorm van fraude waarbij iemand probeert zijn bitcoins op twee of meer plekken tegelijkertijd uit te geven, voordat het systeem in de gaten heeft dat de bitcoin al is uitgegeven. De manier waarop Bitcoin <a href="#mining">mining</a> en de <a href="#blockchain">blockchain</a> werken, zorgen ervoor dat altijd maar één van de twee transacties door kan gaan.</p>
</p>

<h2><a name="hash-rate">Hash Rate</a></h2>
<p>De "hash rate" is de <b>maat voor de totale rekenkracht van het Bitcoin-netwerk</b>. Om veiligheidsredenene moet het Bitcoin-netwerk steeds intensieve wiskundige bewerkingen blijven uitvoeren. Als het netwerk bijvoorbeeld een hash rate van 10 TH/s bereikt, betekent dat dat het 10 biljoen (ten trillion, 10.000.000.000.000) berekeningen per seconde kan maken.</p>

<h2><a name="mining">Mining</a></h2>
<p>Bitcoin mining (delven) is het <b>laten uitvoeren van wiskundige berekeningen door een computer om het Bitcoin-netwerk transacties te laten bevestigen</b> en om de veiligheid te waarborgen. Als beloning voor het verrichte werk krijgen Bitcoin-"miners" commissie op sommige van de transacties - en bovendien ook nieuwe "gedolven" bitcoins. "Mining" is tegenwoordig een gespecialiseerde markt, waarin de opbrengsten gedeeld worden onder de leden van gespecialiseerde groepen naar rato van hoeveel rekenkracht wordt ingebracht. Lang niet alle Bitcoin-gebruikers doen aan mining en het is geen gemakkelijke manier om aan bitcoins te komen.</p>

<h2><a name="p2p">P2P</a></h2>
<p>Een peer-to-peer-netwerk is <b>een systeem dat zich gedraagt als een georganiseerd collectief</b>, waarin elk individu rechtstreeks kan communiceren met elk van de andere leden in plaats van via een centrale server. In het geval van Bitcoin is het netwerk zó georganiseerd, dat elke gebruiker de transacties waar hij weet van heeft, uitzendt naar alle andere gebruikers. Een belangrijke eigenschap van deze inrichting: er is geen bank of andere derde partij nodig.</p>

<h2><a name="private-key">Private Key</a></h2>
<p>Een "private key" is een <b>geheim stuk data waarmee u kunt bewijzen dat de bitcoins die bij een bepaald Bitcoin-adres horen van u zijn</b> middels een cryptografische <a href="#signature">digitale handtekening</a>. Elk <a href="#address">Bitcoin-adres</a> heeft een eigen, unieke private key. Uw private keys slaat u op in uw eigen computer als u een <a href="#wallet">wallet</a>-programma gebruikt, of u bewaart ze op een server van een professionele partij als u de voorkeur geeft aan een web-wallet. U mag uw private keys nooit weggeven, want zij bepalen wie de zeggenschap heeft over de bitcoins die op de Bitcoin-adressen staan die ermee samenhangen.</p>

<h2><a name="signature">Digitale handtekening</a></h2>
<p>Een digitale handtekening is <b>een wiskundig mechanisme waarmee bewezen kan worden van wie iets is</b>. In het geval van Bitcoin zijn een <a href="#address">Bitcoin-adres</a> en de bijbehorende <a href="#private-key">private key</a> met elkaar verbonden door de wiskundige regels van het systeem. Zodra de Bitcoin-software een transactie ondertekent met uw private key kan iedereen in het netwerk altijd controleren dat de digitale handtekening bij het adres hoort - maar toch kan nooit iemand uw private key raden en zo de controle over uw bitcoins verwerven.</p>

<h2><a name="wallet">Wallet</a></h2>
<p>Een Bitcoin-wallet is <b>de digitale versie van een gewone portemonnee</b>. Elke Bitcoin-wallet weet het totale saldo van alle <a href="#address">Bitcoin-adressen</a> die erin zitten. Precies zoals u de verschillende biljetten en munten in uw echte portemonnee kunt tellen. En net als met echt geld bepaalt u met uw Bitcoin-wallet ook precies aan wie u hoeveel geld geeft. Dit is anders dan bij creditcards, waar de verkoper aangeeft hoeveel er van uw kaart wordt afgeschreven.</p>
